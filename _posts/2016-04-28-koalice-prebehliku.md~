---
date:	2016-04-28
category:	blog
tags:	Praha, zastupitelstvo
layout:	post
title:	"Piráti nehlasovali pro novou Radu hl. m. Prahy." 
image:	zhmp-shora.jpg
author:	Jakub Michálek
---

Piráti nebudou nebudou hlasovat ani pro nové radní Daniela Hodka, Karla Grabein-Procházku a Irenu Ropkovou. 

Zejména je skandální, že součástí koaliční smlouvy je i jmenování Karla Březiny, který byl v minulosti odsouzen za trestný čin podvodu, předsedou výboru pro majetek a dále opětovné jmenování Jana Slezáka předsedou výboru pro územní rozvoj.

Důvody, proč Piráti nepodporují novou Radu, jsou následující:

1. dosavadní Rada je zjevně nefunkční (nekompetentní příprava stavebních předpisů, rozdělování trafik, porušování koaliční smlouvy, nevyřešení minulosti Opencard a Škodova paláce, utajování informací v městských firmách, nefunkční informatika, podlézání Číně, neschválená protikorupční strategie, chybějící sociální bydlení)
2. rada se opírá o [politickou přeběhlici](https://praha.pirati.cz/trafikantka-zustane.html) od TOP 09 Moniku Krobovou Hášovou, která vstoupila do klubu ČSSD. Tím se fakticky mění výsledek voleb. Premiér Sobotka ČSSD dříve proti přeběhlictví [protestoval](http://redir.netcentrum.cz/?noaudit&url=http%3A%2F%2Fwww%2Elidovky%2Ecz%2Fsobotka-spoz-stavi-na-prebehlictvi-jenz-je-podvodem-na-volicich-pwp-%2Fzpravy-domov%2Easpx%3Fc%3DA130829_153605_ln_domov_kys) a proto považujeme přijetí přeběhlice do klubu ČSSD nejen za nedemokratické, ale také za pokrytecké.

Na klubu ANO prý koloval papír, kde měl každý zastupitel ANO zajištěno trafiku 80 až 100 000 Kč. Přeběhlice Monika Krobová Hášová má stále trafiku v dozorčí radě PRE, a.s., ve výši 1,5 mil. Kč ročně, díky čemuž má koalice o jeden hlas navíc. Pro nás to znamená, že koalice trafikantů pokračuje a to rozhodně nepodpoříme. Piráti politické trafiky nikdy neměli a tento systém chceme z Prahy vymýtit, aby zástupci měli náležitou odbornost a odpovídající příjem.  

Ostatních zastupitelů jsme se zeptali, zda si opravdu myslí, že koalice s většinou jednoho hlasu začne fungovat, když se k ní přidá ještě jeden přeběhlík. Nikdo se nepřihlásil, což myslím mluví za vše."
