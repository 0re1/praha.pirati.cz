---
date:         2016-12-19
category:     blog
tags:         Praha
layout:       post
title:        "Namísto superholdingu chceme lepší vlastnickou politiku firem." 
image:        superholding.jpg
author:       Jakub Michálek, Adam Zábranský, Ondřej Profant, Mikuláš Ferjenčík
---

Na jednání zastupitelského klubu Pirátů dne 19. prosince 2016 přijali všichni čtyři pirátští zastupitelé následující stanovisko, týkající se vzniku tzv. superholdingu, do kterého by měly být zahrnuty některé významné městské společnosti.

Zastupitelský klub Pirátů se usnesl na následujícím:

* Chybí vlastnická politika s jasnými pravidly, kterou měla Rada vypracovat a předložit zastupitelstvu do února 2016 (podíl nestranických odborníků v dozorčích radách, odměňování managementu, cílová kritéria jednotlivých firem, pravidla převádění zisku, eskalování sporných otázek). Vlastnická politika je podstatně důležitější než superholding, do té doby nemá cenu diskutovat výhodnost superholdingu.
* Požadujeme vypracování a schválení vlastnické politiky zastupitelstvem včetně ekonomické rozvahy zdůvodňující plán na zavedení holdingu a konkrétního rozsahu holdingu (tj. které firmy zahrnuje).
* Trváme na plné průhlednosti holdingu (zveřejňování smluv, příp. faktur, open data, průhledné veřejné zakázky apod. viz výše) a kontrole ze strany zastupitelů (aby holdingové firmy poskytovaly informace zastupitelům hl. m. Prahy, neporušovaly infozákon jako teď, vymáhání náhrady škody, možnost auditů ze strany akcionáře, plné použití protikorupční strategie) – zastupitelský klub Pirátů bezpodmínečně trvá na tom, aby pravidla průhlednosti byla zakotvena ve stanovách, a to i pro dceřinné firmy.
* Transparentní holding může teoreticky zrychlit integrované projekty napříč velkým počtem městských firem, např. správu a výstavbu infrastruktury (TSK, DPP, kolektory, PP, PRE apod.) nebo poskytování služeb občanům na jednom místě (projekt Prague Market – Operátor ICT ad.). V současné době však nemáme důvěru, že superholding bude fungovat průhledně a efektivněji než současné struktury.

PRO: Michálek, Profant, Ferjenčík, Zábranský
PROTI: nikdo, ZDRŽEL SE: nikdo
Schváleno.
