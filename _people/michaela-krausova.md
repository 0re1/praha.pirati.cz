---
name:        Míša Krausová
layout:      lide
img:         michaela-krausova.jpg
description: Aktivistka, koordinátorka dobrovolníků
---

**Michaela Krausová** (* 8. října 1992) byla členkou komise pro kopírování a Internet a v současnosti je v personálním odboru Pirátské strany. Byla také koordinátorkou stáží u senátora Libora Michálka. Michaela pochází z Benešova, ale odjakživa bydlí v Praze.

V roce 2010 kandidovala za Piráty v komunálních volbách v Praze za druhý obvod a byla celkově nejmladší kandidátkou v ČR. Členkou Pirátské strany se stala v únoru 2011. V roce 2013 svůj primát nejmladší kandidátky uhájila i ve volbách do Poslanecké sněmovny.

Vztah k Pirátům získala především díky jejich otevřenosti, transparenci a kvůli efektivnímu využití moderních technologií, bez kterých se ve 21. století nelze obejít. Uvědomuje si, že svobodný přístup k informacím je jedno ze základních práv člověka. Na podzim roku 2014 představila téma participativního rozpočtu svým spolužákům na Fakultě humanitních studií a v rámci kurzu Budoucnost demokracie započaly jejich snahy o prosazení tohoto konceptu v hlavním městě Praze.

Vystudovala SOŠ pro administrativu EU obor Provoz diplomatických služeb v Praze. V roce 2012 nastoupila do pomaturitního studia anglického jazyka a na podzim roku 2013 započala studium na Fakultě humanitních studiíí Univerzity Karlovy.

Michaela ráda tráví čas ve společnosti jiných lidí a baví ji společenské hry. V posledních letech našla Michaela zájem v četbě naučné literatury z oblasti sociokultutní antropologie, filosofie a historie.
